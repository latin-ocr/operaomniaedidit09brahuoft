ANNOTATIONES EDITORUM 325

commode avocatis: Sperabam nihilominus, eam non nimium in talibus pro-
gressuram3 sed rei susceptae obscura difficultate, et laborum in calculo ad-
ministrandorum magnitudine fradtam, sponte sua hujus studij taedio tandem
affectam iri. Quod quum illa (uti est astuta) persentisceret, hanc satis prolixam
ad me dedit Epistolam‚ in qua praeter alia, suos in Astrologicis progressus lu-
culenter commemorat, et quod hanc artem assequi possit, per pyronomica
exercitia probare conatur. Licet enim non paucas his subesse difficultates
praemonueram; tamen, quia his superatis haud contemnendum in illis prae-
parationibus profectum fecerit (quem etiam affatim recenset) nulla quoque
in Astrologicis futura obstacula, quo minus et ea vincat, atque artis hujus
penetralia introspiciat, inde argumentatur: Seque huj us cognitionis, industriae
et laboris nequaquam paenitere, sed potius indies magis magisque ejus defi-
derio accendi fignificat, et me, ut cursum inceptum, quo plura et secretiora
discat, promoveam, amanter rogat: tandemque tres quaestiones Astrologicas,
haud equidem leves, aut a re alienas proponit, quas fibi per me resolvi cupit.
Atque haec est ferme hujus Epistolae tam occafio quam summa. Quum vero
in ea non pauca contineantur ad Astrologicae artis declarationem facientia,
et forte in his quaedam etiam eruditiora, quam quis a Femina expecftasset;
non intermittendum duxi, quin eam huic Epistolarum Astronomicarum Libro
insererem3 praesertim quum sciam me id illa non invita facere; neque enim
alias tam prolixe et diligenter ab ipsa conscripta fuisset. Subjiciam autem eam
primum Danica et nostrate lingua, quemadmodum ipsius manu exarata erat,
mihique ex vicina Scania transmissa, conscriptam: ubi nihilominus consulto
quaedam artis vocabula (quae illa satis ex usu quotidiano familiaria habet)
non mutavi: Eandem vero postea in Latinam linguam conversam, ut et Nostri
inexperti eam intelligant, subJuncturus sum, simulque Danicam meam re-
rponfionem‚ una cum ejusdem Latina versione, quae etiam Astrologiae studio-
fis non ingrata, uti spero, continebit, subnectam. Nec quis importunius ca-
villetur aut aegre ferat, quod Danica hisce Latinis commisceamus, quum et
idem in priori Tomo circa Germanicas Landgravij epistolas fecerimus. Quod
quum in Germanicis licuit, existimo etiam in Danicis merito improbari non
debere. Quin etiam licet quibusdam dubium movere forte possit‚ an haec re-
vera a Femina nobili Dana conscripta fit Epistola, a praenominata sorore mea
proprijs digitis conscriptam ex aede ejus (quam in Scania inhabitat) mihi trans-
missam esse, et quod plus est, omnia quae in ea continentur, illam scite et ex-
pedite callere, imo et plura, hisque majora et difficiliora indies, continuo et
indefesso studio, quantum per alias molestias et domesticas occupationes licet,
gnaviter assequi. Neque sane id adeo mirum esse debet, ex quo Fulvia Olympia
Morata in Germaniam transiens, eam Eruditionis existimationem adepta fit,

' ut et in Academia Heidelbergenfi publice docuerit, et scripta nonnulla in lu-

cem ediderit dodtrinae quusdam et Eloquentiae non expertia: nili forte plus
admirandum fit, Sororem hanc nostram longe altiores et abstrusiores artes
secstari‚ quam Eloquentia illa vel Ciceroniana, cui Fulvia saltem addicta erat,
sustineat. Neque enim admodum difficile erat mulieri Italicae et in Latina
lingua ab incunabulis institutae, in eadem eloquenter quodammodo loqui et
scribere, quum per se mulieres (fi quae sunt cordatiores) naturali quadam
facundia idque ex Lunari et Mercuriali influentia, praeditae fint; adeo ut non-
nullae etiarn (modo non quamplurimae) in garrulitatem et vaniloquentiam
degenerent. Quae vero Astrologica artificialiter et scite didicerit, tractaritque,
vix <quod sciam) Femina hactenus inventa est; quum etiam pauci inter eos,

