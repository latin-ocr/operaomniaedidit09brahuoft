PRAEFATIO SOCIETATIS ILINGUleiE ET LITTERARUM
DAN CARU .

UM ultimum TYCHONIS BRAHE scriptorum tomum in publi-
cum emittimus, quo emisso totius editionis ille tomus solus
reliquus erit, qui epistolas et acta ad TYCHONIS vitam pertinentia
et indicem rerum continebit, grave officium nobis praestandum est,
ut notum faciamus, auctorem editionis editoremque principem,
Dr. 1. L. E. DREYERUM, d. 14 m. Septembris a. 1926 mortem obiisse.
Qui cum per annos paene viginti in hac editione operam colloca-
visset, quod praecipuum vitae suae opus habebat, usque ad ultimum
vitae tempus operam strenue continuavit. Quicumque studium eJus
fervidum et vigorem invictum, quibus imbutus erat, quaeque facie-
bant, ut etiam morbo gravi oppressus operam luculentam in edi-
tionem conferre posset, cognovit, singularem hanc strenuitatem
non potuit non admirari et venerari. Hoc vero DREYERO feliciter
contigit, ut observationum TYCHONIS editionem ante obitum con-
fectam videret, nec minus, ut, cum ea, quae restabant, IOANNI
RAEDERO, qui ab initio operis socius fuerat et DREYERI rationum
optime gnarus erat, tradi possent, totam editionem secundum ra-
tiones propositas confectum iri certo confidere ei liceret.

Hunc igitur tomum rationes secutus a DREYERO institutas ela-
boravit IOANNES RAEDER. Idem solus auctor est Variarum Scrip-
turarum et Annotationum Editorum et Indicis Hominum. Index
vocum Danicarum ita compositus est, ut voces earumque formas
et locos, ubi reperiuntur, in schedis exscripserit ERICUS KROMAN,
cand. mag„ interpretationes Latinas addiderit IOANNES RAEDER.
Eorum autem, quae in tomis I—IX addenda et corrigenda erant,
majorem partem indicavit Ι. L. E. DREYER.

HAUNIAE, DIE 1 MENSIS SEPTEMBRIS ANNI MCMXXVH.

