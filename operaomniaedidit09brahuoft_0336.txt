320 ANNOTATIONES EDITORUM

AD DIARII ASTROLOGICI ET METEOROLOGICI
ANNI 1585 PRAEFATIONIS ADUMBRATIONEM.

Cum in nostro tomo quarto ex Eliae Olai Cimbri Diario astrologico et me-
teorologico anni 1586 commentationem edidimus de cometa anni 1585, hanc
ipsius Tychonis opus esse demonstravimus, etsi Eliae nomine in publicum
emissa esset, et mentionem fecimus praefationis libelli ab ipso Tychone ad-
umbratae (tom. IV p. 513). Hanc adumbrationem nunc publici juris facimus,
ut intellegi possit, quomodo discipulo suo in publicum prodeunti viam mon—
straverit Tycho.

ad p. 149,u] Versus sunt Manilii Astron. 1 35—42. 46--47. 51—54.

ad p. 150,1⁹] vid. Lucani Pharsal. X 184 sqq.

ad p. 150,2⁹] cf. Ovid. Art. am. 1 184: »Caesaribus virtus contigit ante diem«.

ad p. 15o,³e] De Hadriano imperatore cf. tom. Ι p. 9,22.

AD ADDITAMENTA AD APOLOGETICAM RESPON-
SIONEM AD CRAIGUM SCOTUM.

De consilio Tychonis Apologiae ad Craigum datae simul cum epistulis a
Craigo ad se datis atque hujus Capnuraniae restinctione libro suo De mundi
aetherei recentioribus phaenomenis adjungendae egimus in tom. IV pp. 517
et 522, et in eodem tomo praeter Apologiam edidimus capnuraniae restinc-
tionis quae restant, epistulas vero Craigi ad Tychonem et Tychonis ad Craigum
datas edidimus in tomo V11. Addimus nunc pauca eodem pertinentia e codice
vindobonensi lat. 9737 f, qui praeter alia continet partem eorum, quae cum
Craigo vel eum aliis de Craigo Tycho egit; epistulas in hoc codice asservatas
edidimus cum ceteris Epistolis astronomicis Tychonis.

ad p. 156‚³1] Epistula ad cancellarium regni Scotiae (Io. Metellanum) data
ea est, quam dedimus tom. V11 p. 338 sqq.; altera vero, cujus mentio fit, in-
venitur tom.VII p. 307 sq. Quae sequi debet (p. 157, ⁵), invenitur tom.V11 p. 336 sq.
Omnes nobis tradidit idem codex.

AD COMPOSITIONES MEDICAMENTORUM.

Non solum astronomicae, sed etiam chemicae arti inde a juventute operam
dedit Tycho‚ et quamquam nova stella a. 1572 apparens cogitationes ejus ad
caelum magis convertit, ne postea quidem artem chemicam sive pyronomi-
cam sive spagyricam neglexit, sed et Uraniburgi et in arce Benatica praeter
observatoria astronomica laboratoria instituit »pyronomae artis secrefls« de-
stinata, quae »AEtheris astriferi viribus aequipara« vocavit (supra p. 214,³⁶-³⁷).
In hac autem arte tractanda vestigia secutus est magni illius Paracelsi et prae-

